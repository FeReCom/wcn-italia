# Introduzione

Il libero uso delle onde radio relative al wireless, quelle cioè relative allo spettro di frequenze a 2,4 e 5GHz, ha reso disponibili nel mercato sempre più prodotti con una gamma di applicazioni in costante evoluzione, soprattutto la possibilità di sostituire in tutto e per tutto il comune cavo ethernet e riuscendo anche a coprire distanze in ordine di decine di km.<br>
Questo ha dato vita al fenomeno delle "Wireless Community Networks" (WCN), realtà che cercano in ogni modo di soddisfare in maniera autonoma e dal basso le mancanze che governi e multinazionali non riescono o vogliono colmare.

Giorno dopo giorno, il mondo assiste alla costituzione di un numero sempre crescente di Wireless Community Networks. Queste realtà - giuridicamente riconosciute o meno - si scontrano però con un mondo fatto di burocrazia, leggi e rischi di sanzioni che minano costantemente la loro stessa esistenza.

Questo documento, in costante aggiornamento, è uno studio di riferimento alle norme legislative italiane, e nasce dalla necessità di fare chiarezza (una volta per tutte) su quali sono gli iter da seguire per poter costituire una Community Network locale.
